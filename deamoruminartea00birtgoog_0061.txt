XXXIX

Haec igitur illa Alexandrina pusionum linguae protervitas est, quae quia ipsos
decet, et veniam habet et eosquos pungit amara dulcedine demulcet. Haec denique

illa garrulitas, quam Catullus quoque in Camerio plurimi aestimavit. Tandem enim
perspici credo cur ille in gravissimo exitu poematis sic sibi adhortandum Camerium
putaverit, nt diceret: »si apud puellas mansurus es, licebit; at loquere saltem3 sine

verbosa enim loquella Venus omnis perit« (cl. p. XXXV). Perspicitur porro cur ego
versum 17
»Me unctae lacteolae tenent puellae«

ita ut dedi emendarim et accipiendum putarim (ct. p. V). Scilicet Catullus haec verba ex
< persona Camerii protatur atque Camerio suo loqui recusanti praeit ea pronuntians. Sic
enim fin puerulus si obmutuit, digitos sugit obstinanter tacens silensque ut stipes, ut lapis.
Catullus adblandiens: loquere mihi, loquere, vel hoc saltem dic: »apud puellas manere
volo«. Denique in eo summa poetae desperatio pingitur, quod Camerio concedit: licet
obseres palatum, dummodo vestri amoris particeps tiam (v. 21 sq.; cl. p. V).

Atque sic tandem de garrulitate transactum est. Ubi vero negotium quiescit, paucis
animum reticere conceditur et ad transacta retrospectare et recolligere quae dissipata sunt.
Nec deerit fortasse qui etiam in penitissimam harum rerum cognitionem et in causam earum
si fieri possit primariam se insinuare vetit. Quaeritur enim, unde illo aevo potissimum
non solum Amorum imaginum, sed ipsorum pusionum tanta affectatio nata sit? Cuius
quaestionis responsum quidem sibi quisque ex arbitrio excogitet, dum modo ad mores
generis humani semper quidem sibi constantes, eosdem vero per tempora variatos
sedulo respiciat. Hoc unum dehortor, ne forte libidinosam tantum voluptatem vel im·
probam luxuriem consuetudinis fontem unicum aut principalem luisse opinemur. Ver-
samur enim in eo fere saeculo quo etiam lesus dominus infantes et ad se venire iussit
et amplexatus est.

Haec saecula, quibus originem cepit christianismus, haec ipsa sunt, ubi iam omnes
ubique mortales spem inmortalitatis animarum captabant et innocentiae plenae recu·
perandae desiderio incendebantur. Tu vero totum animum modo impende in contem·
plationenr infantium ludentium garrientium prolusorum vel in lacrimas vel in cachinnum:
desubito relaxaberis ingenua illa ignoratione infortunii et sceleris per intima praecordia
delectatus et curas evanescere et animi nubila serenari persenties et infantium regnum
caeleste esse fateberis. Sic tum beatus ille videbatur qui lrui aspectu eorum poterat
quam maxime.

ln mortuorum vero sepulchris tum quidem etiam mortis oblivionem cupiebant, vitam
sempiternam per spem ac metum amplexabantur. Atqui huius vitae aeternae pura
intemerata et innocentiae plena gaudia esse credebant sperabant exigebant. Sic lactum
est ut infantium ipsorum ludentium idolis etiam sarcophagos exhilarare placeret3 quibus
pueris alas insuper adiciebant ut infinita sive divina gaudia haec esse significaretur.
Denique hac quoque via ex infantium amore Amorum amor derivatus est.

 

